Sent l’objectiu transmetre conceptes de física quàntica, aquest joc permet una interacció amb l’objecte de la funció d’ona 
com a distribució de probabilitat jugant amb la mesura repetida d’aquesta. El jugador haurà de decidir el millor moment 
per fer la mesura a fi de aconseguir un objectiu dictat pel joc.

El joc (pendent d’anomenar) presentarà una funció d’ona en 1D, evolucionant amb el temps, corresponent a una partícula en un 
cert potencial determinat. Es mostraran unes zones verdes i vermelles, i el jugador farà una mesura (s’imposarà un límit en 
el temps per fer-la) de la posició de la partícula (al prémer una certa tecla) intentant, tot comprenent el concepte de la 
probabilitat que representa la funció d’ona, que la posició mesurada de la partícula sigui la que es vol: les zones vermelles 
fan que es perdi i les verdes que continuï el joc, pujant de nivell. 
Un cop feta la mesura la funció d’ona serà una delta. En el nou nivell, noves zones verdes i vermelles apareixeran i es 
canviarà o no el potencial (a fi de fer més viable el joc). El límit de temps també pot ser reduït per incrementar la 
dificultat del joc. En aquestes noves condicions, la mateixa funció d’ona (ara una delta) seguirà evolucionant i ja 
s’estarà al nou nivell. 

Per a la justificació de les zones de colors, el temps límit i per a visualitzar les mesures i la partícula, es pot 
considerar fer una segona pantalla. Es mostraria la partícula (representant la funció d’ona d’alguna altra manera) 
avançant per un tub que es ramifica i s’ha d’anar per les bifurcacions que toca (per això els colors i el temps límit). 
Es podria introduir alguna animació simbolitzant la mesura. Això NO seria l’anàleg clàssic, només una manera de fer 
més fàcil de veure el joc. 

Es pot ampliar el joc triant noves maneres de determinar el potencial, potser amb la interacció del jugador o fent-lo 
variar en el temps, o fent un anàleg clàssic. Tot això en funció del temps per a desenvolupar el projecte.
